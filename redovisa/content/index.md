---
title: "My title"
...
Min me-sida i kursen oophp
=========================

[FIGURE src="image/me.jpg?h=500" caption="Bild på mig"]

 Mitt namn är Daniel Lindgren, nybliven student här på BTH. Mitt intresse för programmering började nu under sommaren då jag började lite smått med JavaScript och senare gick över till C++. Tidigare har jag jobbat lite med HTML och CSS och gjort ett par grundläggande hemsidor och kände att det var dags att göra bättre och mer avancerade hemsidor.

Utöver ett starkt intresse för datorer så älskar jag även klättring. jag har klättrat i lite över tre år nu hemma i Borlänge med omnejd. Hemmavid jobbade jag extra som klätterinstruktör i den lokala KFUM-hallen. Där höll jag och några vänner i prova-på-dagar varje torsdag och jag har även hållit i ett par kurser om 2-20 personer för de som vill lära sig klättra.
Det går rykten om att det ska finnas en klätter hall här i Karlskrona. Än har jag inte hunnit kolla upp det, men så fort jag får lite tid över så blir det till att jaga reda på hallen!

Sedan jag slutade i gymnasiet har jag bland annat gjort lumpen uppe i Boden. Jag tjänstgjorde i elva månader som bevakningssoldat. En skarp tjänst vilket innebär att vårt uppdrag var att beskydda viktiga byggnader och föråd med skarp amunition. Som tur var fick vi aldrig ett skarpt larm.
Under min tjänstgöring fick jag en väktarutbildning som ledde till att jag jobbade på securitas i två år. Även om det var ett väldigt intressant jobb så orkade jag tillslut inte att jobba natt längre.
Istället så åkte jag iväg till Australien och backpackade där i tre månader helt själv. En av de absolut bästa upplevelserna i mitt liv! Där gjorde jag allt jag hade velat göra, bla. tog jag dykarcert, åkte mitt ut i öknen till Ayers Rock, lärde mig surfa på en camping gjord för surfare, sov på Radeka Down Under som har blivit utsett till ett av världens konstigaste ställen att sova på. Anledningen är att man sover under jorden, ute i öknen, i en liten by som bara livnär sig på opalgrävning. 
